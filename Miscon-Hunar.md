لەپاڵ ئەو دەرفەتە زۆرەی کە وڵاتی چین پێشکەشی خوێندکارانی دەکات لە سەرانسەری جیهاندا ، بەدەر لەوەی کە خۆێندکارێکی زۆر لەسەرانسەری جیهاندا ڕوو لەم وڵاتە دەکەن بۆ خوێندن، بەڵام هێشتا کۆمەڵێک هەڵە تێگەشتنی باو هەیە کە پێویستە بەرچاو ڕونی تەواو بدرێت لەبارەیەوە.
بۆیە لەم بەشەدا هەوڵ دەدەین بەشێک لەو هەڵە باوانەی هەیە ڕون بکەینەوە.
هەڵە تێگەشتنی یەکەم: چۆن بتوانم لە وڵاتی چین بژیم کاتێک من زمانی چینی نازانم وە وەک زەشڵێن زمانی چینی زۆر قورسە بۆ پێربوون
سەبارەت بە بۆچونی یەکەم،بەشێک لەو خوێندکارانەی کە ڕوو لە وڵاتی چین ئەکەن تا ئەوکاتەی وڵاتی چین بە جێ ئەهێلن فێری زمانەکە نابن، چوونکە خۆیان نایانەوێ، چونکە
وڵاتەکە بەجۆرێک بەرمەجە کراوە کە ئەگەر زمانیش نەزانیت تۆ ئەتوانی ژیانێکی ئاساییت هەبێت، هەندێک لەو ئەپڵیکەشنانەی کە لێرە بەکار دەهێنرێن خزمەتگوزاری(شەقڵ)ی وەرگێڕانی تێدایە کە دەتوانی وەری بگێڕیتە سەرزمانی ئینگلیزی و لێیان تێبگەیت، بەڵام
ئەگەر فێری زمانەکە ببیت ژیانت ئاسانتر ئەبێت و چێژ لە ژیانت ئەبینی لەو ماوەی کە لێرە ژیان بەسەر دەبەیت. هەرچی سەبارەت بە فێربوینی زمانەکەیە، وەک هەرزمانێکی تری جیهانی ئەتوانیت فێری ببیت وە هەموو زانکۆکان
خولی فێربوونی زمانی چینی بۆ خوێندکار دەکەنەوە و یارمەتی دەر ئەبن بۆ ئەوەی تۆ بتوانی فێری زمانی چینی ببیت.
وە خاڵێکیتر کاتێک تۆ فێری زمانی چینی ئەبیت ئەتوانی تێکەڵ بە کلتوری چینی ببیت وە هاوڵاتی چینی کەسانێک سادە و بەڕیزن کاتێک ئەبینن کە تۆ ئەتوانی بە چینی قسە بکەیت ئەوا ڕێزێکی زیات و خۆشەویستیەکی زیاترت پشان ئەیەن.

هەلە تێگەشتنی دووەم: چۆن بتوانم بە خواردنی چینی ڕابێم کاتێک ئەوان هەموو شتێکی سەیر دەخۆن
ئیساش بیرمە یەکەم جار کە بە خوێندکارەکانم وت ئەچم بۆ وڵاتی چین بۆ خوێندن یەکەم پرسیار لێیان کردم ئەوەبوو کە چۆن ئەتوانی خواردنی چینی بخۆێت، چونکە وایان ئەزانی ڵێرە هەموو کەس جڕ و جانەوەر ئەخوات.
با ئەم بابەتە بە دوو خاڵ ڕوون بکەینەوە. لایەنی یەکەم ئەوەیە ڕاسە ئەکڕی هەندێ ناوچە یان هەندێ چیشتخانە خواردنی سەیرو سەمەرە بفرۆشن کە ئەمەش بە گوێرەی ژمارەی دانیشتوان ئەکری شتیکی ئاسایی بێت، بەڵام
لە هەمان کاتدا ژمارەیەکی زۆر خواردنگەی تایبەتی چینی هەیە کە خواردنی پاک و تابەت پێشکەش بە سەردانیکەران ئەکەن، وە زۆرێک لە براندە جیهانیەکانی وەک ماکدۆنال، کەی ئێف سی ،هتد. بەدەس بخرێت، ئەوەشمان بیرنەچی
هاوڵاتی چینی خواردن گرنگیەکی تایبەتی هەیە لایان و وەک کلتورێک هەمیشە هەوڵەیەن سفرەیان پڕ و ڕازاوەبێت. هەرچی تایبەتە بە لایەنی دووهەمە کە خواردنی حەڵات بۆت گرنگە، زۆربەی هەموو شەقامەکانی چینی کە تایبەت بێت بە خواردن
بەلایکەمەوە خواردنگەیەکی مسوڵمانی لێیە کە پێی ئەوترێت خواردنگەی (شنجیانی) کە مسوڵمانن و خواردنی حەڵاڵ پێشکەش ئەکەن، بەدەر لەمەش هەموو زانکۆیەک کافتریایی مسوڵمانانی لێیە کە دیسان خواردنی حەڵاڵ حازر ئەکەن.
هەڵە تێگەشتنی سێیەم: لە چین بە تەنیا دەبم
پێئەچێت تۆ تاکە کەس بیت لە بازنەی هاوڕێکانت یان تەنانەت لە قوتابخانەکەتدا کە لە دەرەوەی وڵات لە چین بخوێنیت.یەکێک لە خاڵە هەرە گرنگەکانی خوێند لە دەرەوە ئەوەیە کە دەرفەتی زۆر هەیە بۆ دۆزینەوەی هاوڕێی نوێ
کە خوێندکاران لە سەرتاسەری جیهانەوە ڕوو لەو وڵاتە دەکەن و ئەتوانی بازنەی هاوڕیکانت فراوانتر بکەیت کە وەک تۆ زۆرێکیان بە تەنیا گەشت دەکەن و تامەزرۆی دۆزینەوەی هاوڕێی نوێ دەبن. 
هەلە تێگەشتنی چوارەم: چین وڵاتێکی کۆمۆنیستییە، من لەوێ سەلامەت نابم.
سەرەتا ئەگەر تێڕوانینێکی گشتییمان هەبێت لەسەر لایەنی سەلامەتی جەستەیی ئەوا بە گوێرەی ڕاپۆرتێکی (چاینا دەیلی گڵۆباڵ) کە مانگی پێنجی ٢٠٢٤ پڵاو کراوەتەوە، وڵاتی چین یەکێکە لەو وڵاتانەی کە کەمترین ڕێژەی تاوانکاری تێتایە،
هەر لە هامان ڕاپۆرتا ئاماژەی بە ژمارەی ئەو تاوانانە کردوە لە لە ساڵی ٢٠٢٣ تۆمارکراون و سزا دراون بە تاوانی توندوتیژی جدی ژمارەیان نزیکی ٦١ هەزار دەبێت کە ئەمەش بۆ وڵاتێکی گەورەی وەک چاینا و بە گوێرەی ژماری دانیشتوان ئەگەر ڕێژەی سەدەی وەرگرین
ئەوا وەک کوردی خۆمان ئەلێت سفری دوای فاریزەش نیە. لە لایەکی ترەوە ئەگەر وەک ئەزمونی کەسی باسی ژیان بکەین لێرە، ژیان لە لوتکەی سەلامەتیایە بە جۆرێک هیچ کاتێک هەست بە ترس و دڵەڕاوکێ یان ترس لە ڕووبەڕوو بونەوەی توندوو تیژی ناکەی،
نیسبەت بە وشەی کۆمەنیست و گرێدانەوەی بە کوردستانەوە کە وڵاتێکی مسوڵمانە، لێرە مزگەوتی لێیە کە ئەتوانی جومعان یان بۆنەکان یان بۆ نویژ سەردانی بکەیت، وەک لە هەڵە تێگەشتنی دووم ئاماژەمان پێکرد وەک مسوڵمانێک ڕێزت ئەگیرێت و ئەوەی پێویست بێت بۆت دابین کراوە.
