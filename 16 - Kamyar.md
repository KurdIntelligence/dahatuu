# ١٦. پرسیار و وەڵام و چارەسەرکردنی کێشەکان (FAQs)

لەم بەشەدا، باس لە چەند کێشە و ئاستەنگی سەرەکی دەکەین کە قوتابیانی کورد لەوانەیە ڕووبەڕوویان ببنەوە کاتێک داوای خوێندن لە چین یان وڵاتانی دیکە دەکەن. هەروەها ڕێنمایی و ئامۆژگاری پێشکەش دەکەین بۆ چارەسەرکردنی ئەم کێشانە.

## ١٦.١ کێشە باوەکانی پێشکەشکردن

- **بەڵگەنامەی پێویست:** زۆرجار قوتابیان کێشەیان هەیە لە کۆکردنەوەی هەموو بەڵگەنامە پێویستەکان. دڵنیابە لەوەی کە هەموو بەڵگەنامەکانت ئامادە کردووە، وەک بڕوانامەی زانکۆ، نمرەکان، و بەڵگەنامەی شارەزایی زمان.
- **دواکەوتن لە پێشکەشکردن:** هەندێک قوتابی درەنگ دەست بە پرۆسەی پێشکەشکردن دەکەن. باشترە بە لایەنی کەمەوە ٦ مانگ پێش دەستپێکردنی خوێندن دەست بە پێشکەشکردن بکەیت.
- **کێشەی زمان:** زۆربەی زانکۆکانی چین داوای بەڵگەنامەی شارەزایی زمانی چینی یان ئینگلیزی دەکەن. دەبێت بە پێشوەخت خۆت ئامادە بکەیت بۆ تاقیکردنەوەکانی وەک HSK یان IELTS یان هەر بەڵگەیەکی سەلمێنەری تر.

  
**تێبینی:** تکایە سەرەدانی وێبسایتی زانکۆی خوازراوت بکە و دڵنیابەوە لەوەی کە لە وردەکاری پێویست ئاگارداری.

## ١٦.٢ کێشەکانی پەیوەست بە ڤیزا
- **دواکەوتن لە وەرگرتنی ڤیزا:** هەندێک جار پرۆسەی وەرگرتنی ڤیزا کاتی زۆری پێدەچێت. باشترە بە زووترین کات داوای ڤیزا بکەیت.
- **کەموکوڕی لە بەڵگەنامەکان:** دڵنیابە لەوەی کە هەموو بەڵگەنامە پێویستەکان بۆ داواکردنی ڤیزا ئامادە کردووە. ئەمە دەتوانێت یارمەتیدەر بێت بۆ خێراکردنی پرۆسەکە.
- **گۆڕانکاری لە یاساکانی ڤیزا:** یاساکانی ڤیزا دەکرێت بە شێوەیەکی بەردەوام بگۆڕدرێن. بۆیە گرنگە بەردەوام ئاگاداری دواهەمین گۆڕانکارییەکان بیت لە ڕێگەی ماڵپەڕی فەرمی باڵیۆزخانەی چین یان سەنتەری ڤیزای چین.
- **کێشەی زمان:** لەوانەیە کێشەی زمان هەبێت لە کاتی پڕکردنەوەی فۆرمەکان یان گەیاندنی زانیارییەکان بە کارمەندانی بەشی ڤیزا. باشترە کەسێک لەگەڵ خۆت ببەیت کە شارەزایی لە زمانی چینی یان ئینگلیزی هەبێت.
- **کێشەی وەرگرتنی کات (ئەپۆینتمێنت):** لەوانەیە وەرگرتنی کات بۆ چاوپێکەوتن لە سەنتەری ڤیزا کێشە بێت، بە تایبەتی لە وەرزی گەشتیاری. باشترە زوو کات وەربگریت.
- **کێشەی پەنجەمۆر:** بۆ وەرگرتنی ڤیزا پێویستە پەنجەمۆر بدەیت. ئەگەر کێشەیەکی تەندروستیت هەبێت کە کاریگەری لەسەر پەنجەمۆرەکانت هەبێت، دەبێت پێشتر ئاگاداریان بکەیتەوە.
- **کێشەی دڵنیایی:** هەندێک جار داواکاری ڤیزا ڕەت دەکرێتەوە بەهۆی نەبوونی دڵنیایی لە گەڕانەوەی داواکار بۆ وڵاتەکەی خۆی. گرنگە بەڵگەی پێویست پێشکەش بکەیت کە نیشان بدات دەگەڕێیتەوە.
**کێشەی کاتی چاوەڕوانی:** لەوانەیە کاتی چاوەڕوانی بۆ وەرگرتنی وەڵامی ڤیزاکە درێژ بێت. باشترە پلانی خۆت بەپێی ئەمە دابنێیت و کاتی زیاتر بۆ پرۆسەکە تەرخان بکەیت.

  
  

**تێبینی:** تکایە پەیوەندی بە لایەنی پەیوەندیدار (کۆنسووڵخانە و سەفارەتەکان)ەوە بکە.

## ١٦.٣ ئاستەنگە خوێندنییەکان

- **جیاوازی لە سیستەمی خوێندن:** سیستەمی خوێندن لە چین لەوانەیە جیاواز بێت لەوەی کە لە کوردستان ڕاهاتوویت لەسەری. هەوڵ بدە پێش گەیشتنت زانیاری لەسەر سیستەمی خوێندنی چین کۆبکەیتەوە.
- **کێشەی زمان لە پۆلەکاندا:** ئەگەر بە زمانی چینی دەخوێنیت، لەوانەیە سەرەتا کێشەت هەبێت لە تێگەیشتن. هەوڵ بدە بەردەوام لەگەڵ مامۆستاکان و هاوپۆلەکانت قسە بکەیت و داوای یارمەتی بکەیت.
- **فشاری خوێندن:** خوێندن لە چین لەوانەیە زۆر چڕوپڕ بێت. کاتت باش ڕێکبخە و پلانێکی خوێندنی گونجاو دابنێ.

## ١٦.٤ کێشەکانی خۆگونجاندن لەگەڵ کەلتووری نوێ

- **شۆکی کەلتووری:** ژیان لە چین لەوانەیە سەرەتا قورس بێت بەهۆی جیاوازی کەلتووری. هەوڵ بدە کراوە بیت و بە چاوێکی ئەرێنی سەیری ئەم ئەزموونە نوێیە بکەیت.
- **کێشەی خۆراک:** خواردنی چینی لەوانەیە زۆر جیاواز بێت لە خواردنی کوردی. هەوڵ بدە خواردنە نوێیەکان تاقی بکەیتەوە، بەڵام دەتوانیت هەندێک خواردنی کوردیش لەگەڵ خۆت ببەیت.
- **دابڕان لە خێزان و هاوڕێیان:** دووری لە خێزان و هاوڕێیان لەوانەیە هەست بە تەنیایی و خەمۆکیت پێ بکات. پەیوەندی بەردەوامت هەبێت لەگەڵیان و هەوڵ بدە هاوڕێی نوێ لە چین پەیدا بکەیت.

بە گشتی، گرنگە لەبیرت بێت کە ئەم کێشانە ئاساییە و زۆربەی قوتابیە نێودەوڵەتییەکان ڕووبەڕوویان دەبنەوە. بە ئارامگرتن، ئامادەبوون، و داواکردنی یارمەتی کاتێک پێویستت پێیەتی، دەتوانیت بەسەر زۆربەی ئەم ئاستەنگانەدا زاڵ ببیت و ئەزموونێکی سەرکەوتوو و خۆشت هەبێت لە خوێندن لە چین.



<details>
<summary>١. پێداویستییە سەرەکییەکان بۆ داواکردن لە زانکۆکانی چین چین؟</summary>

- بڕوانامەی ئامادەیی یان هاوتاکەی
- تۆماری نمرەکانی خوێندنی پێشوو
- کۆپی پاسپۆرت
- بڕوانامەی HSK (تاقیکردنەوەی شارەزایی زمانی چینی) بۆ بەرنامەکانی خوێندن بە زمانی چینی یان نمرەکانی TOEFL/IELTS بۆ بەرنامەکانی خوێندن بە زمانی ئینگلیزی
- نامەی پاڵپشتی
- وتاری کەسی یان پلانی خوێندن
</details>

<details>
<summary>٢. چۆن زانکۆ و بەرنامەی گونجاو لە چین هەڵبژێرم؟</summary>

- بواری خوێندنەکەت لەبەرچاو بگرە و بەدوای ئەو زانکۆیانەدا بگەڕێ کە پسپۆڕن لەو بوارەدا.
- پلەبەندی و ناوبانگی زانکۆکە بپشکنە.
- دەرفەتەکانی بورسیە کە زانکۆکە پێشکەشی دەکات، لێکۆڵینەوەی لەسەر بکە.
- شوێن و تێچووی ژیان لەبەرچاو بگرە.
</details>

<details>
<summary>٣. جۆرە جیاوازەکانی بورسیە بۆ خوێندکارانی نێودەوڵەتی چین؟</summary>

- بورسیەی حکومەتی چین (CSC)
- بورسیەی پەیمانگای کۆنفۆشیۆس
- بورسیەی تایبەت بە زانکۆ
- بورسیەی حکومەتی هەرێمی
</details>

<details>
<summary>٤. چۆن داوای بورسیە بکەم؟</summary>

- پێداویستی و کاتی کۆتایی تایبەت بە هەر بورسیەیەک بپشکنە.
- بەڵگەنامە پێویستەکان ئامادە بکە وەک تۆماری ئەکادیمی، نامەی پاڵپشتی، و پلانی خوێندن.
- داواکارییەکە لە ڕێگەی پۆرتاڵی زانکۆ یان دابینکەری بورسیەکەوە پێشکەش بکە.
</details>

<details>
<summary>٥. پرۆسەی داواکردن بۆ زانکۆکانی چین چۆنە؟</summary>

- زانکۆ و بەرنامە دڵخوازەکانت هەڵبژێرە.
- هەموو بەڵگەنامە پێویستەکان ئامادە بکە.
- فۆرمی داواکاری ئۆنلاین لە ماڵپەڕی فەرمی زانکۆکە پڕ بکەرەوە.
- کرێی داواکردن بدە (ئەگەر پێویست بێت).
- داواکارییەکە پێشکەش بکە و چاودێری دۆخەکەی بکە.
</details>

<details>
<summary>٦. تاقیکردنەوەی HSK چییە، و ئایا پێویستە بیکەم؟</summary>

- HSK تاقیکردنەوەیەکی ستانداردە بۆ شارەزایی زمانی چینی.
- بۆ ئەو کەسانە پێویستە کە زمانی چینی زمانی دایکیان نییە و داوای بەرنامەی خوێندن بە زمانی چینی دەکەن.
- ئاستی HSK پێویست بەندە بە بەرنامەکە و زانکۆکە.
</details>

<details>
<summary>٧. پرۆسەی داواکردن چەند دەخایەنێت؟</summary>

- پرۆسەی داواکردن دەکرێت چەند مانگێک بخایەنێت، لە ئامادەکردنی بەڵگەنامەکانەوە تا وەرگرتنی نامەی وەرگرتن.
- باشترە پرۆسەی داواکردن لانیکەم شەش مانگ پێش کات دەست پێ بکەیت.
</details>

<details>
<summary>٨. ئایا دەتوانم لە کاتی خوێندن لە چین کار بکەم؟</summary>

- ڕێگە بە خوێندکارانی نێودەوڵەتی دەدرێت کاری نیوە-کات یان ڕاهێنان بکەن بە مۆڵەتی زانکۆکەیان.
- کاتژمێرەکان و جۆری کارەکە لەلایەن یاسای چینەوە ڕێکخراوە.
</details>

<details>
<summary>٩. بژاردەکانی نیشتەجێبوون بۆ خوێندکارانی نێودەوڵەتی چین؟</summary>

- خوێندنگەی زانکۆ
- شوقەی دەرەوەی زانکۆ
- نیشتەجێبوونی هاوبەش لەگەڵ خوێندکارانی تر
</details>

<details>
<summary>١٠. تێچووی خوێندن لە چین چەندە؟</summary>

- کرێی خوێندن بەپێی زانکۆ و بەرنامە دەگۆڕێت بەڵام بە گشتی لە نێوان ٢,٠٠٠ تا ١٠,٠٠٠ دۆلاری ئەمریکی دەبێت بۆ ساڵێک.
- تێچووی ژیان، لەوانە نیشتەجێبوون، خواردن، و گواستنەوە، دەکرێت لە نێوان ٥٠٠ تا ١,٠٠٠ دۆلاری ئەمریکی بێت بۆ مانگێک.
</details>

<details>
<summary>١١. چ جۆرە بیمەی تەندروستییەکم پێویستە؟</summary>

- خوێندکارانی نێودەوڵەتی دەبێت بیمەی تەندروستییان هەبێت کە مانەوەیان لە چین دابین بکات.
- زانکۆکان زۆر جار پلانی بیمەی تەندروستی پێشکەش دەکەن، یان خوێندکاران دەتوانن هی خۆیان بکڕن.
</details>

<details>
<summary>١٢. چۆن دەتوانم حسابێکی بانکی لە چین بکەمەوە؟</summary>

- پێویستت بە پاسپۆرت، نامەی وەرگرتن، و بڕێکی کەمی پارە بۆ دانان دەبێت.
- سەردانی لقێکی بانکی ناوخۆیی بکە بۆ کردنەوەی حساب.
</details>

<details>
<summary>١٣. جیاوازییە کلتورییە سەرەکییەکان چین کە دەبێت ئاگاداریان بم؟</summary>

- تێگەیشتن لە داب و نەریت و ئەتیکێتی چینی
- بەربەستی زمان و شێوازەکانی پەیوەندیکردن
- چاوەڕوانی و شێوازی وانەوتنەوەی ئەکادیمی جیاواز
</details>




